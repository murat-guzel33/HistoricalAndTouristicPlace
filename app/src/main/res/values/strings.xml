<resources>
    <string name="app_name">HistoricalAndTouristicPlaceRecyclerView</string>
    <string name="azizPetrusKilisesiName">"Aziz Petrus Kilisesi</string>
    <string name="azizPetrusKilisesiDetails">
        Akdeniz ile Mezopotamya arasındaki köprü olan Hatay, üç büyük din için de önemli bir şehir. Hristiyanlık tarihindeki ilk mağara kilise olan St. Pierre Kilisesi de burada bulunuyor. Habib-i Neccar Dağı’nın yakınlarında konumlanan kilise, doğal bir mağara içine yapılan eklemeler ile ibadet yeri haline gelmiş. Aziz Petrus’un ilk vaazını burada verdiğine inanıldığı için özellikle din turizmi açısından önemli bir yer olarak görülüyor. Her yıl 29 Haziran’da Katolik Kilisesi tarafından özel bir ayin düzenlenen Saint Pierre Kilisesi ayrıca Hac alanı olarak da ilan edilmiş. Müze kartını kullanıp ücretsiz olarak bu kiliseyi ziyaret edebilirsin.
    </string>
    <string name="cennetCehennemName">Cennet Cehennem Mağarası</string>
    <string name="cennetCehennemDetails">
        Mersin’in Narlıkuyu ilçesinde yer alan Cennet Cehennem hem doğal hem tarihi güzelliklerle dolu bir ören yeri. Bu doğal harikalar, yeraltı kaynak sularının zaman içerisinde üst kireç tabakayı eritmesiyle ortaya çıkan iki büyük obruktan oluşuyor. Küçük olanı Cehennem, büyük olanı ise Cennet olarak adlandırılmış. Cennet’e yaklaşık 450 basamaklı bir merdiven ile inmek ve burada bulunan Meryem Ana Kilisesi’ni ziyaret etmek mümkün. Ayrıca bu kısmın güney ucunda bir de Zeus Tapınağı bulunuyor. Cehennem kısmına ise doğal şartlar sebebiyle inmek mümkün değil.
    </string>
    <string name="taskopruName">Taş Köprü</string>
    <string name="taskopruDetails">
        Acının ve sıcağın şehri Adana’da bulunan Taş Köprü, dünya üzerinde halen kullanımda olan en eski köprü. Şehrin içinden geçerek Akdeniz’e dökülen Seyhan Nehri’nin üzerinde konumlanmış köprünün 4. yüzyılda Roma İmparatorluğu tarafından yaptırıldığı düşünülüyor. Ancak daha eski olduğu yönünde tartışmalar da mevcut. Taş Köprü, yüzyıllarca bölgeler arasındaki ulaşım için önemli bir geçit olarak kullanılmış. Şimdilerdeyse Seyhan ve Yüreğir merkez ilçelerini birbirine bağlıyor.
    </string>

    <string name="kizKalesiName">Kız Kalesi</string>
    <string name="kizKalesiDetails">Mersin’in Erdemli ilçesinde konumlanan Kız Kalesi hem efsanesi hem de plajı ile ünlü. Efsaneye göre bir zamanlar çok sevdiği kızını korumak isteyen bir kral, kâhine kızının geleceğini danışır. Bir yılan ısırığıyla öldürüleceğini öğrenince de kızını yılanlardan sakınmak için denizin ortasına kale yaptırır. Ancak efsanelerde gelecek öngörülerinin gerçek olma huyu olduğu için prensese gönderilen bir sepet üzümün içerisine giren yılan kızı öldürür.Tabii bu efsane kısmı. M.Ö. 4. Yüzyılda Kilikyalılar tarafından yaptırıldığı düşünülen kale 2400 yıldır ayakta duruyor. Dünya tarihine geçmiş pek çok parlak imparatorluk bölgede hüküm sürmüş. Mersin ziyaretinde hem altın sarısı kumlarda güneşlenip hem de Kız Kalesi’ni ziyaret edebilir, ziyaretin süresince Mersin Erdemli otellerinde kalabilirsin.</string>
    <string name="aspendosTiyatrosuName">Aspendos Tiyatrosu</string>
    <string name="aspendosTiyatrosuDetails">Aspendos (Belkıs) Antik Kenti’nde yer alan Aspendos Antik Tiyatro, M.S. 2. Yüzyılda inşa edilmiş. Yaklaşık 20.000 kişi kapasiteli bu antik tiyatronun en ilgi çekici özelliği eşsiz akustik tasarımı. Yüzyıllar boyunca tiyatro, gladyatör arenası, su oyunları, açık hava kilisesi ve kervansaray olarak işlev gördü. Günümüzde de hala çeşitli sanat etkinlikleri için kullanılan antik tiyatroda her sene opera ve bale festivali düzenlenmekte. Antalya’ya alacağın bir uçak bileti ile bu eşsiz tiyatroyu da kolayca ziyaret edebilirsin.</string>
    <string name="kaleiciName">Kaleiçi</string>
    <string name="kaleiciDetails" >Şehrin kalbinde yer alan Kaleiçi hem Antalya mimarisini görebileceğiniz sokakları ve evleri hem de eğlenceli gece hayatı ile biliniyor. M.Ö. 2. Yüzyılda kurulmaya başlanan şehrin ilk yerleşim alanı Kaleiçi. Bölgenin dışına doğru ilerledikçe göreceğiniz surlar ve diğer yapılar sırasıyla Roma, Selçuk, Osmanlı ve Cumhuriyet tarihinden izler taşıyor. Dar sokaklarında gezerken Antalya’nın birbirine yaslanmış cumbalı evlerini görebilirsin. Rengarenk restore edilen evlerin bazıları kafe, bar, restoran ve otel olarak halen kullanılıyor.  </string>
    <string name="olymposName">Olympos Antik Kenti</string>
    <string name="olymposDetails">Listedeki en sevdiğim yerlerden birine geldi sıra. Antik Korsan Kenti olan Olympos’un ortasından geçen Olympos Çayı denize bağlanıyor. Bu çay tarihte korsanlar için çok iyi bir korunak yeri olmuş. Olympos, Likya Birliği şehirlerinden biriyken önce Roma’ya sonra Bizans ve Osmanlı’ya ev sahipliği yapmış. Müzekart ile giriş yapabileceğin antik kentte kaya mezarları, mozaikli kilise, tiyatro ve tapınak görebilirsin. Görebileceğin benim için en ilgi çekici yapı ise Kaptan Eudomus\'un lahidi ve bu kısımda okunabilen şiir. Karadan denize doğru ilerleyerek gezebileceğin antik kentin sonunda ise ziyaretçileri yüksek dağların bir yanında duvar gibi durduğu sahil karşılıyor. Bu sayede antik kent gezinin bitiminde denize atlayarak serinleme şansın var.</string>
    <string name="insuyunagarasiName">İnsuyu Mağarası</string>
    <string name="insuyumagarasiDetails">1965 yılında turizme açılan ve ülkemizde turizme açılan ilk mağaralardan biri olma unvanına sahip İnsuyu Mağarası, Antalya-Burdur Yolu üzerinde yer alıyor. Deniz seviyesinden 900 metre yükseklikteki mağaranın uzunluğu yaklaşık 600 metre. Mağarada karstik yapının zamanla erimesi sonucu oluşan sarkıt ve dikitler görenlerin beğenisini kazanıyor. İçerisinde karbonatlı maden suyu bulunan İnsuyu, ülkemizin doğal sit alanı ilan edilmiş yerlerinden biri.</string>
    <string name="hadirankapisiName">Hadrian Kapısı,</string>
    <string name="hadirankapisiDetails">Üçkapılar ve Mermer Kapı adlarıyla da bilinen Hadrian Kapısı, Antalya sınırlarının içerisinde yer alan tarihi yapılardan biri. Roma İmparator’u Hadrianus’un Antalya ziyareti hatırına yapılan üç gözlü Hadrianus Kapısı, üzerindeki Latince kitabe ile ilgi çekiyor. Kapıdan günümüze yalnızca kitabe kalmış durumda. Pamfilya bölgesinin en güzel kapısı olarak bilinen Hadrian Kapısı o dönem bölgede yer alan tüm medeniyetlerden izler taşımakta.</string>
    <string name="sumelamanstiriName"> Sümela Manastırı</string>
    <string name="sumelaManastiriDetails">Trabzon’un Maçka ilçesinde konumlanan manastır sarp kayalıklar üzerine inşa edilmiş. Halk arasında “Meryem Ana Manastırı” olarak da anılan yapının M.S. 365-395 yılları arasında yapıldığı düşünülüyor. İç bölümü birbirinden etkileyici fresklerle kaplı olan Sümela’da Çile Odası, Gözetleme Şapeli ve Kadınlar Manastırı da bulunuyor. Manastır, Rum kökenli ziyaretçilerin hac noktalarından biri olarak anılıyor. UNESCO Dünya Kültür Mirası Geçici Listesi’nde yer alan Sümela’yı ziyaret etmek için Trabzon uçak bileti bakmaya ne dersin? </string>
    <string name="safranboluEvleriName"> Safranbolu Evleri</string>
    <string name="safranboluEvleriDetails">Karabük’ün turistik ilçesi Safranbolu evleri ve lokumuyla meşhur. 1994 yılında UNESCO Dünya Kültür Mirası Listesi’ne alınan Safranbolu evlerinde geleneksel Türk mimarisini keyifle gözlemleyebilirsin. Yağışlı iklim ve kalabalık aile yapısını baz alarak oluşturulan bu evlerin çeşitleri sahibinin ekonomik durumu hakkında da fikir verir. Safranbolu evlerinin beni en çok etkileyen özelliği ise birbirlerini görüş ve görüntü olarak engellemeyecek şekilde tasarlanmış olmaları. Sen de tarihi bir evde kalmanın tadını çıkarmak istersen Safranbolu otelleri arasından seçimini yapabilirsin.</string>
    <string name="bandirmaVapuruName">Bandırma Vapuru</string>
    <string name="bandirmaVapuruDetails">Kurtuluş Savaşı’nı başlatan yolculuğun yapıldığı Bandırma Vapuru 19 Mayıs 1919’da Atatürk ve silah arkadaşlarını karaya çıkardığında, ülkemizin kuruluşunun ilk adımı da atılmıştı. Bu sebeple Türkiye Cumhuriyeti tarihindeki yeri yadsınamaz. 2006 yılından beri Samsun Büyükşehir Belediyesi tarafından müze olarak sergiye açık olan vapurda bal mumu heykelleri, eski pusulalar, haritalar ve diğer gemi eşyaları sergileniyor. 35.000 metrekarelik Millî Mücadele Parkı’nda konumlandırılan vapurun 19 Mayıs’ta asıl kıyıya yanaştığı noktayı görmek için biraz daha merkeze ilerlemen gerekiyor.</string>
    <string name="zilkaleName">Zilkale</string>
    <string name="zilkaleDetails">Rize’nin meşhur doğal güzelliği Fırtına Deresi’nin kıyısında yer alan Zilkale, bölgenin en popüler tarihi ören yerlerinden biri. Kayalık yamaç üzerine inşa edilen kalede 8 burç ve 1 gözetleme kulesi mevcut. Gerek kurulduğu yer gerekse şekli itibariyle ilgi çeken kalenin nefes kesen bir manzarası var. 1. Derece arkeolojik sit alanı içerisinde yer alan Zilkale ilk zamanlarda kervanların güvenliğini sağlamak için kullanılmış. Osmanlı’nın eline geçtikten sonra askeri amaçla kullanılmaya devam etmiş. Kaleye girişi Müzekart ile yapamıyorsun ama 18 yaş altı ve 65 yaş üstüne ücretsiz burası. Geri kalan yaş grubu içinse giriş ücreti sadece 3 TL.</string>
    <string name="yaliBoluEvleriName"> Yalıboyu Evleri</string>
    <string name="yaliBoluEvleriDetails">Amasya ziyaretinde mutlaka uğraman gereken yer Yalıboyu Evleri. Yeşilırmak kıyısına uzanan bu tarihi evlerin çoğu restore edilerek otel, restoran ve müzeye dönüştürülmüş. Osmanlı döneminden bu zamana uzanan tarihleri ve bölgeye özgü mimari yapıları ile ilgi çeken evlerin en meşhuru Hazeranlar Konağı. Diğer evlerle aynı şekilde iç avlu, haremlik-selamlık, konak bölümlerinden oluşan Hazeranlar’ın içerisinde dönemin kıyafet, takı, mutfak malzemesi, mobilya gibi eşyaları sergileniyor.</string>


</resources>